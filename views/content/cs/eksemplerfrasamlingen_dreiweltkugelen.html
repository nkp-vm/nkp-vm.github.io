<div class="sectionDetail  subSection">
    <p>Jednou z nejstarších zednářských lóží v Evropě byla německá Grosse National-Mutterloge „Zu den drei Weltkugeln“. Když bylo zednářství po nástupu Hitlera k moci zakázáno, vedení této lóže podlehlo tlaku nacistů a lóže se stala sekulárním řádem, což vedlo k její likvidaci roku 1935. Velmistr lóže proslul dopisem adresovaným Hitlerovi, v němž psal: „Již nejsme svobodní zednáři. Umožněte našim 20 000 členů přispět k rozvoji nacistického lidového státu…“ Velká část knihovny této velelóže z doby před druhou světovou válkou se dnes nachází na Univerzitě Adama Mickiewicze v Poznani, některé svazky však skončily v pražské sbírce. Byly sem pravděpodobně převezeny z Německa, když je bombardovali Spojenci, a veškeré cenné sbírky byly přemísťovány do zahraničí. Doposud bylo objeveno přes sto titulů, které patřily velelóži „Zu den drei Weltkugeln“.</p>
</div>
