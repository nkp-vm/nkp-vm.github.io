
<div class="sectionDetail subSection">
    <p>Saurer, narozený roku 1855, byl rakouský profesor germanistiky a literární kritik, jenž od roku 1892 žil v Praze a přednášel na Německé univerzitě. V letech 1897–1899 byl děkanem pražské Akademie výtvarných umění a v letech 1907–1908 rektorem Německé univerzity. Patřil k významným osobnostem v řadách sudetských Němců. Krátce před první světovou válkou vyjádřil jako vydavatel časopisu <i>Německá práce</i> své nacionalistické postoje. Po roce 1918 podporoval nově vzniklé Československo. Ve svých literárních studiích se zaměřoval zejména na specifičnost německé literatury ze Sudet, přičemž zastával názor, že postavení Němců v Československu se liší od postavení Němců v Německu a Rakousku. Jako přesvědčený nacionalista přispěl Sauer k historii literatury prosazováním myšlenky, že literaturu je třeba chápat jako výraz specifických charakteristik daného národa, což později zneužili nacisté. V té době však Sauer již neměl žádný reálný vliv. Zemřel v Praze roku 1926.</p>

    <p>Sbírka zahrnuje několik stovek titulů z jeho rozsáhlé a bohaté knihovny, jež zahrnovala především literaturu a knihy o literatuře. Sauerovy knihy lze identifikovat dle tří exlibris a jednoho razítka, které používal. Jelikož August Sauer zemřel roku 1926, cesta jeho knih do Národní knihovny nám není známa. Existují dvě možná vysvětlení. Jeho manželka Helga mohla sbírku prodat a knihy byly později Národní galerii darovány. Mohly být též zabaveny po druhé světové válce, neboť Helga Sauerová byla národností Němka.</p>
    <div readmore title="Portrét Augusta Sauera" id="collection_sauer">
        <p><image-and-caption image-src="augustsauer-1.jpg" caption-text="August Sauer // Archiv Univerzity Karlovy v Praze"></image-and-caption></p>
    </div>
</div>
