<div class="sectionDetail subSection">
    <p>Schwartz-Bostunitsch, født 1883, kom opprinnelig fra Riga, men familien var delvis tysk og han reiste mye til Tyskland i oppveksten. I mellomkrigstiden fattet Schwartz-Bostunitsch interesse for skriftet <i></i>Zions vises protokoller</i>, et antisemittisk skrift som hevder at jødene ønsker verdensherredømme. Denne interessen hans omfattet også frimureri og kommunisme. Schwartz-Bostunitsch reiste rundt på Balkan i mellomkrigstiden og holdt foredrag om "den jødiske-frimureriske-bolsjevistiske konspirasjonen". Han fattet også stor interesse for okkultisme og teosofi. I 1922 publiserte han sin første bok, <i>Frimureriet og den russiske revolusjon</i>. I 1924 fikk han tysk statsborgerskap og han ble etterhvert sett på som en ekspert på hemmelige, trans-nasjonale krefter i verden. Dette gjorde ham ettertraktet som bidragsyter i NSDAPs magasin, «Weltkampf», som Alfred Rosenberg var redaktør for. Etter hvert ble Schwartz-Bostunitsch aktiv i politiske kretser rundt nazistene, og på hele 1920-tallet jobbet han for det nazistiske nyhetsbyrået «Weltdienst». Her kom han i tett kontakt med SS. Han støttet særlig Heinrich Himmler på grunn av hans antisemittisme. I 1935 ble han Hauptsturmführer, og holdt foredrag om jøder, frimurere og andre som "konspirerte" mot nazistene. på bakgrunn av sin bok Die Freim. I 1944 ble han forfremmet til SS Standartenführer på Himmlers personlige anbefalning.
    <p>Schwartz-Bostunitsch hadde et stort bibliotek med antisemittisk litteratur, med bøker om frimureri, okkultisme og hemmelige organisasjoner. Han ville donere samlinga si til et institutt som i framtiden skulle ta for seg konspirasjoner. Da Berlin ble bombet tidlig i 1944, flyttet Schwartz-Bostunitsch og hans kone hele biblioteket med seg til et slott i Schlesien. Hva som skjedde med dem etter dette, er fremdeles ukjent. Schwartz-Bostunitsch står på en fangeliste over SS-medlemmer som US Army hadde, men dette dokumentet befinner seg i dag i et arkiv i Moskva. Man tror at Schwartz-Bostunitsch døde i 1945. Korrespondansen mellom han og Himmler, og andre høytstående SS-offiserer, finnes i Bundesarchiv.</p>
    <div readmore title="Gregor of Frikka Schwartz-Bostunitsch Ex libris" id="collection_schwartzbostunitsch">
        <p><image-and-caption image-src="schwartzbostunitsch.jpg" caption-text="Gregor og Frikka Schwartz-Bostunitsch Ex libris // Nasjonalbiblioteket, Tsjekkia"></image-and-caption></p>
    </div>
    </div>
