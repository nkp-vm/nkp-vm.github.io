<div class="sectionDetail subSection">
    <p>På slutten av 1800-tallet ble mange nye organisasjoner og foreninger dannet i Praha. To meget viktige foreninger var en tysk og en tsjekkisk studentforening. <i>Die Lese- und Redehalle</i> var en tysk studentforening som ble dannet i februar 1849 og som arrangerte foredrag om antikken og om moderne kunst. Det største tilfanget av medlemmer til foreningen skjedde fra og med 1869. I 1859 ble foreningens bibliotek etablert, og i 1900 besto samlinga av 85 000 titler og var det største private, tyske biblioteket i den tsjekkiske delen av Habsburgerriket. I 1870 ble det vedtatt at kun tyskere kunne bli medlem av foreningen. Fram til da hadde man stort sett vært opptatt av utdannelse og kultur, men fra midten av 1800-tallet begynte en nasjonalistisk tenkning å sette sitt preg på foreningen. Die Lese- und Redehalle var en liberal forening, mens de mer radikale og antisemittiske medlemmene brøt ut og startet en ny forening, Germania. I 1939 ble foreningens virksomhet lagt ned, da hensikten med den falt bort og Praha ble en del av det Det tredje riket.</p>
</div>
