<!-- place any 'section' HTML in these files -->

<div class="sectionDetail">
    <p>Proveniens og kontekst er viktig når man skal finne ut av hvor ei bok kommer fra. Arbeidet med å finne bokas proveniens handler om å finne ut hvem som tidligere har eid den. Deretter kan man sette boka og bokas eiere inn i en kontekst.</p>

    <div readmore title="Eksempel // Engelbert Pernerstorfer (1850-1918)" id="rm1_proveniens" image-and-caption="{'image': 'image114.jpg', 'caption' : 'Stempel nr. 114'}">
        <p>Personlig bibliotek fra første verdenskrig. I 1920 ble Pernerstorfers bibliotek innlemmet i «Bibliothek für Arbeiter und Angestellte». Deler av dette biblioteket ble flyttet til Berlin i 1939. Da Tyskland ble bombet i 1944, ble deler av samlingen igjen flyttet til Schlesien og Sudetenland. Deler av Pernerstorfers bibliotek ble funnet i fire forskjellige slott i 1945. Deler havnet i Archival Depot Offenbach. I dag er bøkene delt mellom Nasjonalbiblioteket i Tsjekkia, Bibliothek für Arbeiter und Angestellte og Zentral- und Landes Bibliothek i Berlin.</p>
    </div>

    <div readmore title="Eksempel // Deutsche Ärzte-Bücherei" id="rm2_proveniens" image-and-caption="{'image': 'image395.jpg', 'caption' : 'Stempel nr. 395'}">
        <p>Antagelig det største medisinske biblioteket i Tyskland. Deler av biblioteket ble stjålet av Den røde armé. Deler av biblioteket ble funnet i Novy Bor i Tsjekkoslovakia i 1945.</p>
    </div>

    <div readmore title="Eksempel // Spolek ceskych pravniku Vsehrd" id="rm3_proveniens" image-and-caption="{'image': 'image404.jpg', 'caption' : 'Stempel nr. 404'}">
        <p>En studentforening for jusstudenter, oppkalt etter en sentral tsjekkisk advokat fra 1500-tallet, Viktorin Konrel fra Vsehrdy. Foreningen utga sin egen publikasjon og var tett knyttet til det juridiske fakultetet ved Karlsuniversitetet. Studentforeninga ble forbudt under andre verdenskrig og også i 1948 da kommunistene kom til makten.</p>
    </div>

    <div readmore title="Eksempel // Karl Thums (1904-1971)" id="rm4_proveniens" image-and-caption="{'image': 'image646.jpg', 'caption' : 'Stempel nr. 646'}">
        <p>Thums var en østerriksk lege og psykiater med spesialfelt innen nevrologi. Han var tilhenger av tenkningen rundt rasehygiene. Han ble medlem av NSDAP i 1931 og kom til Praha i 1939 for å bygge opp et eget rasehygiensk institutt ved det tyske universitetet. Etter krigen fortsatte han å arbeide som lege.</p>
    </div>

    <div readmore title="Eksempel // Kuratorium pro vychovu mladeze" id="rm5_proveniens" image-and-caption="{'image': 'image861.jpg', 'caption' : 'Stempel nr. 861'}">
        <p>Forening for barn og ungdom som ble etablert i 1942 og startet egne aktiviteter fra og med 1943. Barn fra 10-18 ble opplært i nazistiske idealer. Modellen for foreningen var Hitlerjugend, i likhet med lignende foreninger i andre okkuperte land (for eksempel <i>Unghirden</i> i Norge).</p>
    </div>

    <p>Her finner du 60 av over 1200 stempler som er registrert i dette prosjektet til nå.</p>

</div>